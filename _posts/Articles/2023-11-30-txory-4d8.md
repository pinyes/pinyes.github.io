---
title: Toxry "el carro gros"
description:
date: 2016-09-01 +0200
categories: [Número 49]
tags: [article]
author: bob
image:
    path: https://live.staticflickr.com/65535/53342924314_257d031f45_h.jpg
    alt: 4d8 amb el Txory a segons a l'esquerra de la imatge.
---
—Hola, com estàs¿

—[Silenci]

—Hola? Com a mínim, podries contestar, no?

—[Més silenci]

—Doncs quin anitpàti de castel... es creu que està per sobre de tot! Jo només em volia presentar! Soc el Jordi lleixà, 'Txory' per als amics, però no deixaré que em diguis així, si ni tan sols em saludes!

Resulta que avui vaig d'aixecador, no sé a quin castell, m'han cirdat i pujo a... no sé si és un 4 de 7, un 4 de 8..., però m'han dit que compti els pisos quan pugi i ja me n'assabentaré. Sonen gralles, començo a pujar-hi: un pis, dos pisos, tres... arribo a dalt, i he comptat fins a 8, ostres! Era un castell de 7, que feliç! Tot i que l'emoció desfermada dels companys em fa pensar que no havia comptat garie bé els pisos... o no havia comptat o els baixos... o potser no m'he comptat a mi, però havíem descarregat el meu primer 4 de 8. El primer!

...

Aquesta sera la conversa, entre real i simulada, d'un últim diumenge d'abril del 2001, a Vilanova i la Geltrú i celebrant el 29è aniversari de la colla local, els Bordegassos de Vilanova. No deixaria de ser el primer capítol d'una llarga sèrie de fets, que per si sols no tenen una importància gaire remarcable, però que en conjunt formen part d'una fita històrica que no està a l'abast de qualsevol casteller de la Colla.

Aquest nen que al 2000 comptava els pisos per saber quin castell era el que estava pujant, no tenia ni idea que aquell dia era l'inci d'un idil·li, d'una història d'amor entre tres, els Castellers de Barcelona, el 4 de 8, i ell mateix, el Jordi Lleixà 'Txory'. I és que el passat 24 de setembre de 2023, a la nostra plaça, la de Sant Jaume, es convertia en la primera persona de la Colla en descarregar el 'carro gros' en tots els pisos possible, començant d'aixeador al 2001 ia cabant de segon al 2023: enxaneta, dosos, quint, quart, terç, baix i finalment de segon. Però no... no queda aquí, el 'Txory' també ha acompanyat altres 4 de 8 com a músic, fent sonar la gralla i el timabl (en castells diferents!) i, pel que fa al nucli, també l'ha descarregat com a baix, a una de les rengles, com a contrafort i com a crossa.

![4d8-txory](https://live.staticflickr.com/65535/53342821443_57db222d0a_c.jpg)
_El Jordi Lleixà parant el 4d8 a segons._

Parlant amb ell em comentava, tot carregat de modèstia, que tampoc era una fita marcada coma a objectiu de «vida», però que va a començar a pensar-hi quan ja només li quedava descarregar-lo com a segon, tot i que li mancaven uns «quilets», deia. Doncs ho va fer, gràcies als que va poder aconseguir amb la pandèmia i el teletreball» (em comentava entre rialles). Entre el primer 4 de 8 i l'últim, moltes anècdotes, construccions de llibre de terror com el quatre que vam desmuntar a Andorra anant de dosos amb la Jessi i després que la canalla dormís poquet aquella nit... o dscarregar-lo a quarts quan tampoc s'hi comptava gaire amb ell per aquella posició o al pis de terços, quan la seva primera experiència en aquella posició va ser una prova neta sencera... i amb un 'tu calla i aguanta' del Pau quan va sentir que anava amunt l'enxaneta.

Suposo que dona per escriure'n un llibre, de situacions viscudes i records inesborrables, potser nommés cal animar-lo perquè ho faci. Seguir que riuríem.