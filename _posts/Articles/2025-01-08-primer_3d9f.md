---
title: El primer 3 de 9 amb folre vist per la canalla
description:
date: 2025-01-08 +0200
categories: [anècdotes]
tags: [article]
author: [txory, luisito, c_pedrol]
image:
    path: https://static1.ara.cat/clip/0ae2de00-91f5-4360-99be-ec779dc7c20e_16-9-aspect-ratio_default_0.jpg
    alt: Un pom de tres.
---
>Article recuperat de l'apartat d'anècdotes de [castellersdebarcelona.net](httpe://www.castellersdebarcelona.net).

### Luís Lleixà, sisè

«Quan vaig arribar a plaça estava bastant tranquil, pensava que el tres de nou es descarregaria. Quan es va començar a muntar la soca em van començar a sortir el nervis, la gent em deia que ho fes be i que baixés per on havia de baixar. Jo anava amb totes les ganes d'intentar-ho. Quan el castell va començar a pujar la plaça va callar, el castell començava a treballar. En el moment en què jo vaig començar a pujar, el castell ja s'estava treballant, no obstant vaig començar a pujar sense dubtar ni un moment. En arribar al pis de sisens, el meu pis, el silenci al castell era total, els quints no deien res i els sisens només pensàvem en col·locar-nos per fer via i poder descarregar el castell. Els dosos també van pujar sense dubtar ni un moment i es van col·locar ràpid. L'acotxador en aquell moment ja estava entrant a dosos. Quan es va col·locar l'acotxador el castell tremolava però tots els sisens teníem la convicció que el castell es descarregaria. L'entrada de l'enxaneta, com la resta del castell, va ser molt directa, en el moment de passar per el pis de sisens la Fani va animar al Pau i li va dir que no dubtés i que carregués el castell. En el moment de fer l'aleta el castell va parar sobtadament de tremolar. Durant aquesta aturada sobtada, el pom va seguir la inèrcia i va sortir volant. Al cap d'uns segons vàrem caure la resta del castell. Un cop sobre la pinya ens vàrem felicitar els uns als altres per haver carregat el primer tres de nou de la colla mentre intentàvem baixar a terra».

![Pom 3d9f](https://www.lavanguardia.com/files/image_449_220/uploads/2013/06/16/5f9b1f56e23be.jpeg)
_Pom d'un 3d9f a plaça de Sant Jaume._

### Jordi Lleixà "Txory", aixecador

«El dia abans durant l'assaig tenia molts nervis. Durant la nit em va costar dormir ja que pensava que podíem descarregar el castell però no era segur. Quan el castell va començar, l'Anna em va portar fins a la pinya i em va dir que no pensés en els nervis i que m'estigués pel castell, vaig veure que el folre estava molt ben lligat. Vaig començar a pujar tant finet com podia, encara que el castell es movia bastant. Mentre pujava, la gent del tronc estava per treballar el castell i no em va dir res. Quan vaig arribar a dalt estava molt l·lusionat perqué era el primer tres de nou i veia que es podia carregar. Quan el Pau va fer l'aleta em vaig posar molt content, però el castell va caure».

![Primer 3d9f](https://upload.wikimedia.org/wikipedia/commons/0/0f/3d9f_castellers_de_barcelona.jpg)
_Primer 3d9f descarregat._

### Clara Pedrol, dos

«Quan vaig arribar a plaça no estava massa nerviosa però pensava que el tres només es carregaria, ja que l'havíem intentat tres vegades i no havíem tingut massa èxit. Quan el castell va començar a pujar el vaig veure molt millor que tots els altres que havíem fet. A mida que anava pujant els nervis m'anaven sortint tot i que també em feia molta il·lusió. Un cop a dalt vaig mirar avall i vaig veure que estva força bé. Quan ens vam col·locar amb la Cinta em va semblar que el Pau anava tard, li vaig dir que pugés ràpid i, que com a mínim, el carregués. Quan va fer l'aleta vaig notar una sotragada i tot el pom vam caure cap a l'esquerra. Em feia molta il·lusió haver carregat el tres de nou però no ho vaig expressar massa perquè em feia mal la cama▄.

 

nota: per la Mercè de la temporada següent (23 de setembre de 2001) la Clara descarregava el primer 3 de 9 amb folre de la Colla a sisens, mentre que el Jordi ho feia d'anxaneta. Ambdós han repetit en diverses ocasions...