---
title: Racó del cap de colla de novembre de 2022
description: Comença una nova temporada
date: 2022-11-30 +0300
categories: [Número 47, Racó del cap de colla]
tags: [opinió, temporada 2022]
author: pauet
image:
    path: https://live.staticflickr.com/65535/52377321344_872e037b97_h.jpg
    alt: El cap de colla a l'arenga final.
---
I ho fem, no us enganyaré, amb uns reptes menys difusos que l'any passat. Això no vol dir que hàgim de posar-nos més pressió de l'habitual; de fet, l'any passat, vam acaronar els castells de 9 gaudint i treballant a cada assaig sense la pressió de no arribar-hi. Aquest any continuarem guiant-nos per la il·lusió i la feina ben feta als assajos, amb l'avantatge de tot el que hem après aquest darrer curs, on ningú es podia imaginar que arribaríem tan lluny i sobretot amb aquest bon ambient als assajos.

Vam començar que no sabíem quan podríem fer tres castells de 7; sí ,sí, de 7. I durant els assajos s'ha sumat gent a això, a sumar: l'enhorabona per a tots els que heu donat un cop de mà en la pedagogia més tècnica dels castells i per compartir la vostra passió amb uns desconeguts que s'han tornat família, i moltes felicitats als "novatos" per la il·lusió que ens heu contagiat i sobretot moltes gràcies per ajudarnos a fer possible els èxits del 2022. Estic agraït també als més «antics»
que han decidit apropar-s'hi quan han pogut per aportar-hi saviesa i patiment, aquest any també ens farà falta. Felicitats a tots i, sobretot, moltes gràcies. Tot el que hem aconseguit ha estat fruit del bon ambient i sacrifici que heu mostrat cadascun de vosaltres.

>No ens tornem bojos amb la idea de marcar-nos objectius; gaudim de cada fita, de cada castell

Ara, hi tomem de nou. Aprofitant els èxits i relliscades de l'any passat, amb aquesta gent menys experimentada preparada
per fer una passa endavant i amb els de sempre, disposats a donar-ho tot com mai. Com més sacrifiquem cadascun de nosaltres, més gratificants sentirem les conquestes; recordeu que la Colla sempre et torna més del que li dones. No ens tornem bojos amb la idea de marcar-nos objectius que l'any passat vam assolir o amb els que ens vam quedar a prop. Gaudim cada fita, cada castell, inclús cada prova a l'assaig; el que més valoro de l'any passat, a part del compromís que vaig viure de la majoria de vosaltres, va ser com de bé m'ho vaig passar als assajos, inclús als més complicats per manca d'efectius. Vam fer que cada assaig o cada prova fos important, per petita que semblés en un futur a curt termini es va demostrar que tot suma.

En l'àmbit anímic, dubto que us hagi d'esperonar gaire, m'heu ajudat vosaltres més a mi que jo a vosaltres, sou uns cracs, tenim un potencial increible i quan hi som tots, podem proposar-nos objectius inimaginables. Això sí, necessiten feina, hem vist que amb un mes "no nos alcansa", com més aviat ens hi posem, millor. L'únic que m'atreveixo a demanar-vos és que no defallim, que hi tomem, us asseguro que serà molt bonic.

Moltes felicitats per tot el que hem viscut i per tot el que vindrà, però sobretot moltes gràcies.

![pauet](https://live.staticflickr.com/65535/52377321344_872e037b97_h.jpg)
_Arenga final._