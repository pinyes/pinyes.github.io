---
title: Racó del cap de colla d'agost de 2019
description: Comença una nova temporada
date: 2019-08-30 +0300
categories: [Número 42, Racó del cap de colla]
tags: [opinió, temporada 2019]
author: montu
image:
    path: https://live.staticflickr.com/7829/47374919992_6368b642f8_b.jpg
    alt: El cap de colla a l'arenga final per la diada de colles filloles.
---
Aquest primer tram ha estat una muntanya russa, amb l'inici de temporada semblava que seria una temporada molt bona, o  almenys això ens pensàvem, però després d'un inici on tornàvem a fer el 4 de 8 per Santa Eulàlia els castells varen costar una mica massa en arribar, però tot i això les proves anaven sortint.

Ens va costar molt ajuntar els tres castells de la «clàssica», però un cop els vàrem tenir ja no els hem abandonat, encara que per diverses circumstàncies també s'ha de dir que ens ha costat ajuntar-los en una mateixa diada.

L'Aniversari semblava que seria el punt d'inflexió cap endavant i va ser tot el contrari, vàrem ensopegar amb el 4 de 9 amb folre i la moral de la Colla va baixar molt, i el resultat ha estat que fins a la darrera diada del primer tram no hem pogut fer la primera tripleta de 8.

>Ens va costar molt ajuntar els tres castells de la "clàssica" però les proves anaven sortint, un cop els vam tenir ja no els hem abandonat

Això sí. crec que ha estat molt i molt celebrada per tots, perquè només nosaltres sabem el que ens ha costat; ara toca descansar, carregar les bateries i fer un segon tram de les dimensions que ens mereixem.

Per altra banda els actes del 50è Aniversari han anat tots molt bé la Diada de Colles Filloles, el passi dels documentals, el concurs fotogràfic, la recepció al Palau de Generalitat, el retrobament amb alguns dels fundadors i antics castellers a la
diada d'aniversari, etc. Ara en el segon tram segueixen els actes i vindran l'exposiciò dels 50 anys de la Colla, els premis del concurs de fotografia, seguirem fent els pilars pel llibre del 50è i esperem que també arribi el gran sopar de gala on tots i totes hem de gaudir de la gran temporada que haurem fet.

Visca els Castellers de Barcelona1 i per part meva, res més.

![montu](https://live.staticflickr.com/7829/47374919992_6368b642f8_b.jpg)
_Arenga final a la diada de colles filloles._