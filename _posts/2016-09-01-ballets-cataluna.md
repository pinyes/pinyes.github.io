---
title: Els Ballets de Catalunya
description: L'embrió de la Colla
date: 2016-09-01 +0200
categories: [Número 36]
tags: [article, història]
author: manane
---
Els castellers de Barcelona vam néi.xer el 8 de juny de 1969, però onze anys abanS gent com en Ramon Sala (pare del nostre fundador, Josep Sala), en Josep Durich i el cronista casteller i fotògraf Pere Català Roca ja havien posat la llavor del que seria la nostra Colla.

En el llibre Castellers de Barcelona, 35 anys. Un segle i mig de castells a Barcelona (editorial Dux. Barcelona. 2004) es recull una nota d'en Ramon Sala, cap de colla dels Castellers de Vilafranca del 1952 al 1955, que diu: «Els que sentim els castells, o d'una manera o d'altra els hem viscut en sentir l'espinguet de la gralla i veure'ls pujar, sense voler quedem sacsejats, formant-se dintre nostre un estat d'ànim propici perquè la conversa que manteníem (en Ramon Sala, Josep Durich i Pere Català Roca) derivés cap a sospesar les possibilitats de muntar una colla de castells a Barcelona».

L'URC ha tingut accés a l'original d'una carta datada el 19 de setembre de 1958, escrita per Josep Durich i adreçada a Ramon Sala. Aquesta carta aporta una nova informació que amplia la que ja teníem de com es va formar l'embrió de la Colla a través dels Ballets de Catalunya. En aquest document, Durich diu a Ramon Sala que ha «lograt cridar l'atenció de l'agrupació folklòrica Ballets de Catalunya a fi que en el seu repertori de danses i representacions típiques folklòriques catalanes, s'inclogui l'actuació dels també
típics «Xiquets de Valls (...) Colla Vella».

![carta-durich](assets\Carta-durich.png)

Aquell any de 1958 no van actuar els Xiquets de Valls, però sí que a la Mercè d'aquell any ho van fer els Nens del Vendrell, cosa que podria donar a entendre que cinc dies abans es va canviar de colla castellera. En el document, en Durich demana al vilafranquí Ramon Sala que «vulgui col·labrar [...] ja que al començament, tots sabem que hi mancarà l'entusiasme que nosaltres portem dintre i que als novells components d'aquesta "Colla" que va a néixer encara els mancarà, per desconèixer l'emoció que produeix aixecar castells, torres i pilars».
El mateix document anunciava per al 6 d'octubre una reunió al local social dels Ballets de Catalunya, al Palau del Marquès de Llió del carrer Montcada, on «es portarà a tem1e Ja primera reunió [...] i on ens ajudarà moralment a infondre l'ànim necessari perquè promte es vegi convertit en una realitat aquest antic somni nostre».

Tot això es produia el dia 19 de setembre. Ramon Sala,en les seves anotacions, recordava, com indicàvem al començament, que el mateix dia de la Mercè tots tres van començar a parlar de formar una colla a la ciutat de Barcelona.

Sens dubte, aquest document que Josep Sala ha donat a l'URC amb el desig que formi part de l'Arxiu de la Colla, aporta una ampliació de la informació que teníem sobre els orígens de la Colla a finals dels anys 60. Una carta que, gràcies a aquesta donació, amplia l'extensa documentació que guardem a la Colla i que a ben segur en el futur els investigadors del fet casteller estaran feliços que s'hagi pogut conservar.

No voldria, però, acabar aquesta informació sense remarcar la gran generositat demostrada pel nostre fundador, en Josep Sala, a l'hora de cedir aquest document personal a tota la Colla.

Ramon Sala (1907-1990) va ser cap de colla dels Castellers de Vilafranca de 1952 a 1955 i cap de colla del Cos de Castellers de Ballets de Catalunya de 1958 al 1963. El 1969 va donar suport a la creació de la Colla dels Castellers de Barcelona, va assessorar-la i va cedir el pati de la bodega que regentava al carrer dels Enamorats per fer els primers assajos. Va formar part de la Colla fins a la seva mort i enterrat amb la camisa de Castellers de Barcelona.

Josep Durich (1937-2007) va formar part de la Colla des de la seva creació. Va formar part de la Junta i va ser fotògraf de la Colla.

Pere Català Roca (1923-2009) va coordinar el llibre Món casteller (1980-1981), i va deixar com a llegat una important col·lecció de fotografies castelleres.

La colla del Cos de Castellers de Ballets de Catalunya es va dissoldre el 30 d'agost de 1963. El 1969, Josep Sala,
fill de Ramon Sala, juntament amb altres castellers, entre els quals hi havia en Josep Durich i Ramon Sala, crearen els Castellers de Barcelona.