---
title: La Mercè 2016 - Diada de colles convidades
date: 2016-09-25 +0200
categories: [Número 37]
tags: [crònica, temporada 2016, Mercè]
authors: [paco, m-cortes]
image:
    path: https://live.staticflickr.com/8502/29325410693_4a09717c3c_b.jpg
    alt: 4d9f descarregat a la diada de colles convidades.
---
#### Francesc Igual
Aquest any arribàvem a la Mercè amb força deures pendents i, després de les dues actuacions del cap de setmana, podríem dir que ho vam resoldre tot amb bona nota. Del dia abans ens vàrem quedar amb el 3 de 9 amb folre pendent i aquest és el castell que es va triar per començar l'actuació. I cal dir que es va descarregar molt bé.

![3d9f-merce](https://live.staticflickr.com/8155/29893257386_30a9cfaea8_c.jpg)
_3d9f descarregat._

A segona ronda tomàvem a afrontar el 4 de 9 amb folre que havíem descarregat per primer cop aquest any, just el dia abans, i després d'un intent desmuntat per males mides el descarregàvem amb suficiència. A tercera ronda aconseguíem descarregar el 4 de 8 amb agulla per primer cop a la temporada, amb la qual cosa deixàvem llestos tots els castells per sota dels de gamma extra (excepció feta de la torre i el pilar folrats, encara que inferiors).

![3d10fm-minyons](https://www.diaridetarragona.com/binrepository/6957e7f2903a0dc_DT201609250027_MG260613680.jpg)
_Primer 3d10fm descarregat a Barcelona._

La diada la vàrem acabar amb un pilar de mèrit, el pilar de 6 carregat, que ja havíem descarregat el dia abans. Després d'aquesta actuació, encaràvem el final de temporada amb els deures fets. Cal dir que, per primer cop, fèiem castell de 9 dos dies consecutius. La diada passarà a la història pel 3 de 10 amb folre i manilles descarregat pels Minyons de Terrassa, que convertia la nostra plaça en plaça de 10 (mil gràcies, Minyons!!!). L'actuació la van completar amb 5 de 9 amb folre, 2 de 9 amb folre i manilles i pilar de 7 amb fo~e, tot descarregat. en la millor actuació vista mai a Barcelona. L'altra colla a plaça, la Colla Joves Xiquets de Valls, va carregar el 5 de 9, va descarregar un bon 3 de 9 i va quedar en intent en el 2 de 9, en una actuació molt ambiciosa però irregular.

#### Mireia Cortès  
Per la Mercè sempre tinc els nervis a la panxa, pèrò aquest any ha estat totalment atípic. Això que la diada de colles convidades caigui abans que la diada de colles locals fa que arribis a l'actuació "Gran"· (encara que ja fa uns anys que el dia 24 no té res de petit) amb part de la feina feta.

La diada del 25 de setembre comença amb ressaca post Airbnb. Comentaris i samarretes vénen i van a la Virreina.
Finalment sembla que les samarretes proscrites seran substituïdes. Les nostres gralles comencen a sonm i això vol dir que marxem cap a la plaça de Sant Jaume Avui pcdem aconseguir un repte que crec que no hem fet mai, aconseguir dos castells de 9 en dues diades consecutives. Tot això acompanyats per la Colla Joves Xiquets de Valls i els sempre habitual Minyons de Terrassa.

Ara ja fa uns anys que. per maternitat he viscut els castells des d'un altre punt de vista. L'arcada de la porta de l'Ajuntament es converteix moltes vegades en el punt des d'on mirar els castells. mentre vigiles que els petits no surtin de l'Ajuntament. Allà pateixes, animes i crides.

![4d8a-arcada](https://live.staticflickr.com/8071/29951560985_0ef9eb7057_b.jpg)
_4d8a descarregat vist des de l'arcada._

Sortim de 3 de 9 amb folre, pugen els segons, s'ho rrúren, pugen els terços, s'ho tomen a mirar, tot és correcte i el
castell tira cap amunt. Sona l'aleta i aconseguim treure'ns l'espina del dia anterior: una carregada i descarregada del castell amb solvència. El primer castell ja està fet, respirarem més tranquil·lament, però això també vol dir que és hora de dinar (alguna vegada hem de fer entendre als petits que el pilar d'entrada a la plaça no compta com a castell, si no, després d'aquest ja voldrien dinar!). Entre gegants i escultures muntem un menjador improvisat. La consigna és clara, si el menjar que portes de casa no t'agrada, sempre pets intentar canviar alguna cosa amb els altres. Entre macarrons, carn arrebossada, croquetes i entrepans, els Minyons de Terrassa converteixen la Plaça de Sant Jaume en plaça de 10 descarregant un magnífic 3 de 10 amb folre i manilles.

En segona ronda toca el 4; esperem que vagi molt millor que el d'ahir, que ens va fer patir força. El primer intent es desmunta força avançat amb la canalla ja pujant; el tornem a intentar i aquesta vegada s'erigeix ferm i el descarreguem. Com a tercer castell optem pel recent recuperat 4 de 8 amb agulla, que és un castell força treballat. L'aconseguim  descarregar per primera vegada aquesta temporada.

Amb la tripleta vilafranquina al sac intentem posar la cirereta a l'actuació amb el pilar de 6. L'espadat puja segur fins a l'aleta, però amb la motxilla de sortida cedeix i queda només en carregat.

Quan els castells ja han acabat, la nostra jornada de festa major no queda finalitzada, ni de bon tros, després d'un dinar ben merescut amb amics castellers. Ens dirigim a veure la tabalada, després ens equipem per entrar a1 correfoc infantil i finalitzem la nostra jornada maratoniana al Burger King de Via Laietana on, tot recuperant forces, observem la sortida de les bèsties del correfoc per la Porta de l'Infern. Allà sí que finalitza la Mercè 2016. L'any que ve, més.

> ### Plaça Sant Jaume de Barcelona, 25 de setembre de 2016 
> **Minyons de Terrassa**: pilar de 4 caminant, 3 de 1 O amb folre i manilles, 5 de 9 amb folre, 2 de 9 amb folre i manilles, pilar de 7 amb folre.
> 
> **Colla Joves Xiquets de Valls**: pilar de 4 caminant, 5 de 9 amb folre carregat, 3 de 9 amb folre, intent de 2
de 9 amb folre i manilles, pilar de S
> 
> **Castellers de Barcelona**: pilar de 4 caminant, 3 de 9 amb folre, intent desmuntat de 4 de 9 amb
folre, 4 de 9 amb folre, 4 de 8 amb agulla, pilar de 6 carregat, pilar de S al balcó
